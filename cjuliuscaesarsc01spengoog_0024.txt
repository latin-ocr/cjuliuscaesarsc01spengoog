· 16 nn Βειιο GAmeo tona, s.

facile perpauci prohibere possent: alterum per Provinciam
nostram, multo facilius atque expeditius, propterea quod inter
fines Helvetiorum et Allobrogum, qui nuper pacati erant,
Rhodanus fluit, isque nonnullis locis vado transitur. Extre-
5 mum oppidum Allobrogum est, proximumque Helvetiorum
finibus, Geneva. Ex eo oppido pons ad Helvetios pertinet.
Allobrogibus sese vel persuasuros, quod nondum bono animo
in Populum Romanum viderentur, existimabant3 vel vi co-
acturos, ut per suos fines eos ire paterentur. Omnibus rebus
10 ad profectionem comparatiS, diem dicunt, qua die ad ripam
Rhodani omnes conveniant: is dies erat a. d. v. Kal. Aprilis,

L. Pisone, A. Gabinio Coss. ’
VII. Caesari quum id nunciatum esset, eos per Provin-
ciam nostram iter facere conari, maturat ab urbe proficisci,
15 et, quam maximis potest itineribus, in Galliam ulteriorem
contendit, et ad Genevam pervenit. Provinciae toti quam
maximum potest militum numerum imperat (erat omnino in
Gallia ulteriore legio una); pontem, qui erat ad Genevam‚
jubet rescindi.- Ubi de ejus adventu Helvetii certiores sacti
20 sunt, legatos ad eum mittunt, nobilissimos civitatis 3 cujus
legationis Nameius et Verucloetius principem locum obtine-
bant, qui dicerent, Sibi esse in animo, sine ullo maleficio iter
per Provinciam facere, propterea quod aliud iter haberent
nullum: rogare, ut ejus voluntate id sibi facere liceat.
25 Caesar, quod memoria tenebat L. Cassium consulem occisum,
² exercitumque ejus ab Helvetiis pulsum et sub jugum missurn,
concedendum non putabat: neque 'homines inimico anime,
data facultate per Provinciam itineris faciendi, temperaturos
ab injuria et maleficio existimabat. Tamen, ut spatium in-
30 tercedere posset, dum milites, quos imperaverat, convenirent,
legatis respondit, Diem se ad deliberandum sumpturum3 si

quid vellent, a. d. Idus Aprilis reverterentur.
VIII. Interea ea legione, quam secum habebat, militibus-
que, qui ex Provincia convenerant, a lacu Lemanno, qui in
35 flumen Rhodanum influit, ad montem Juram, qui fines Se-
quanorum ab Helvetiis dividit, millia passuum decem murum,
in altitudinem pedum sedecim, fossamque perducit. Eo opere
perfectO, praesidia disponit, castella communit, quo faciliuS‚
si se invito transire conarentur, prohibere possit. Ubi ea

