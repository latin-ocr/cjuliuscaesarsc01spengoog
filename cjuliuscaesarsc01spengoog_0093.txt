Gar. 34-36.} LIBER QUARTUS. l 83

proeliis praestant, ac tantum usu quotidiano et exercitatione
efficiunt, uti in declivi ac praecipiti loco incitato· equos
sustinere, et brevi moderari ac flectere, et per temonem per-
currere, et in jugo insistere, et inde se in currus citissime
recipere consuerint. . 5
XXXIV. Quibus rebus, perturbatis nostris novitate pug-
nae, tempore opportunissimo Caesar auxilium tulit : namque
ejus adventu hostes constiterunt, nostri se ex timore recepe-
runt. Quo facte, ad lacessendum et ad committendum proe-
lium alienum esse tempus arbitratae, suo se loco continuit, et 10
bre-vi tempore intermisse, in castra legiones reduxit. Dum
haec geruntur, nostris omnibus occupatiS, qui erant in agris
reliqui, discesserunt. Secutae sunt continuos complures dies
tempestateS, quae et nostros in castris continerent, et hostem
a pugna prohiberent. Interim barbari nuncios in omnes 15
partes dimiserunt, paucitatemque nostrorum militum suis
praedicaverunt, et quanta praedae faciendae, atque in perpe-
tuum sui liberandi facultas daretur, si Romanos castris expu-
lissent, demonstraverunt. His rebus celeriter magna multi-
tudine peditatus equitatusque coacta, ad castra venerunt. 2⁰
XXXV. Caesar, etsi idem, quod superioribus diebus
acciderat, sore videbat, ut, si essent hostes pulsi, celeritate
periculum effugefent 3 tamen nactus equites circiter triginta,
quos Commius AtrebaS, de quo ante dictum est, secum trans-
portaverat, legiones in acie pro castris constituit, Commisso 25
proelio, diutius nostrorum militum impetum hostes ‚ferre non
potuerunt, ac terga verterunt. Quos tanto spatio secuti,
quantum eursu et viribus efficere potuerunt, complures ex iis
occiderunt 3 deinde, omnibus longe lateque afflictis incensis-
que, se in castra receperunt. 30
XXXVI. Eodem die* legati, ab hostibus missi ad Caesarem
de pace, venerunt. His Caesar numerum obsidum, quem
antea imperaverat, duplicavit, eosque in continentem adduci
jussit, quod, propinqua die aequinoctii, infirmis‘navibus, hiemi
navigationem subjiciendam non existimabat. Ipse, idoneam 35
tempestatem nactus, paulo post mediam noctem naves solvit,
quae omnes incolumes ad continentem pervenerunt3 sed ex
his onerariae duae eosdem, quos reliquae, portus capere non
potuerunt, et paulo infra delatae sunt.

